---
layout: post
category: blog
title: 'Jeszcze dalej, niż północ'
tags: ["Helsinki", "podróż", "jeszcze_dalej_niz_polnoc"]
author: Justyna
---

<p> Przygotowani do zimy, czyli na zimowych oponach i z zimowym spryskiwaczem w zbiorniku, załadowani po brzegi, wyruszyliśmy z Polski, na jeszcze dalej niż północ, bo do Finlandii. Trasa przebiegała przez Polskę, Litwę, Łotwę i Estonię. Nie planowaliśmy jej jakoś szczególnie, zaufaliśmy Google Maps.
Jadąc ze Śląska kierowaliśmy się A1 na Warszawę, gdzie spotkały nas korki. Potem na Augustów. Im bliżej do granicy z Litwą, tym mniej samochodów osobowych, a coraz więcej tirów, na polskich, litewskich, łotewskich, rosyjskich i kazachskich rejestracjach.
Droga przez Litwę i Łotwę to głównie dobrej jakości drogi jednopasmowe, prowadzące przez lasy, rzadziej miejscowości i towarzystwo tirów. Niech Was nie zmylą oznaczenia dróg A5, A8, A1 - to nie autostrady, a zwykłe, jednopasmówki.
Na wjeździe do Estonii przywitało nas ostrzeżenie o wzmożonej aktywności zwierzyny leśnej. Droga podobna do tej na Litwie i Łotwie, z tym, że tirów jakby mniej. A osobówek już wcale. Przez całą trasę trzy raz przebiegł nam drogę lis. Na szczęście innych leśnych zwierząt nie spotkaliśmy.
O 5:45 stawiliśmy się na odprawę promową w Tallinie.
Tutaj mamy CEBULA tip dla podróżujących z rowerami:
<blockquote>
  <p>Jeśli jedziesz z rowerami, czy to na dachu, czy przyczepionymi z tyłu samochodu, musisz wykupić droższe miejsce na promie. Taniej jest zdjąć rowery z bagażnika i kupić osobny bilet dla pasażera i jego rowerów. Myśmy mieli dwa rowery i zadziałało :)</p>
</blockquote>
Po dwóch godzinach byliśmy w Helsinkach, odstaliśmy swoje w korku przy wyjeździe z promu i ruszyliśmy do naszego tymczasowego mieszkania.
</p>

