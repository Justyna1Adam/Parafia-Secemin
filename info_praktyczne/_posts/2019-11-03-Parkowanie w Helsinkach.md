---
layout: post
category: info_praktyczne
title: 'Parkowanie w Helsinkach'
author: Justyna
---
<p>Parkowanie w stolicy Finlandii to dość kosztowna sprawa lub jeśli nie chce się płacić, to wyzwanie. Większość miejsc parkingowych w Helsinkach jest płatne w dni powszednie od 9 do 21. W soboty od 9 do 18. Czasem też w niedziele. Na dodatek, większość miejsc ma ograniczenie czasowe. Nie szkodzi, że chcemy stać na miejscu 5h i za tyle chcemy zapłacić, bo na większości miejsc nie można stać dłużej niż 4h. Im bliżej centrum i ważnych miejsc, tym maksymalny czas postoju jest krótszy.
O godzinach w jakich obowiązuje opłata za parking informuje nas znak z literą P oraz godzinami w których obowiązuje opłata za parkowanie: </p>
<ul>
 <li> 9-21 - dni powszednie </li>
 <li> (9-18) - soboty - godziny w nawiasach okrągłych </li>
 <li> <font color="red"> 9-12 </font> - niedziele - godziny na czerwono </li>
</ul>

<p>Jeśli na znaku nie ma któregoś oznaczenia, np. <font color="red"> 9-12 </font>, oznacza to, że danego dnia nie obowiązuje opłata za parkowanie.</p>
<p>Przykładowy znak, mówiący o tym, że w dni powszednie za miejsce trzeba zapłacić w godzinach 9 - 21, w soboty 9 - 18. I nie można na nim stać dłużej, niż 1 godzinę. Poza tymi godzinami i w niedzielę opłaty i limit czasowy nie obowiązuje. </p>
![Znak informujący o zasadach parkowania.]({{ "/info_praktyczne/assets/parkowanie1.jpg" | absolute_url}})
 
<p>Ten sposób oznaczenia godzin jest spotykany również w sklepach, komunikacji miejskiej, itp, itd. </p>
