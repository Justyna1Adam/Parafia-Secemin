---
layout: post
category: info_praktyczne
title: 'Parkowanie w Helsinkach'
author: Justyna
---
Parkowanie w stolicy Finlandii to dość kosztowna sprawa lub jeśli nie chce się płacić, to wyzwanie. Większość miejsc parkingowych w Helsinkach jest płatne w dni powszednie od 9 do 21. W soboty od 9 do 18. Czasem też w niedziele. Na dodatek, większość miejsc ma ograniczenie czasowe. Nie szkodzi, że chcemy stać na miejscu 5h i za tyle chcemy zapłacić, bo na większości miejsc nie można stać dłużej niż 4h. Im bliżej centrum i ważnych miejsc, tym maksymalny czas postoju jest krótszy.
O godzinach w jakich obowiązuje opłata za parking informuje nas znak z literą P oraz godzinami w których obowiązuje opłata za parkowanie:
<ul>
 <li> 9-21 -> dni powszednie
 <li> (9-18) -> soboty - godziny w nawiasach okrągłych
 <li> <font color="red"> 9-12 </font> -> niedziele - godziny na czerwono
</ul>

Jeśli na znaku nie ma któregoś oznaczenia, np. <font color="red"> 9-12 </font>, oznacza to, że danego dnia nie obowiązuje opłata za parkowanie.
Ten sposób oznaczenia godzin jest spotykany również w sklepach, komunikacji miejskiej, itp, itd.
